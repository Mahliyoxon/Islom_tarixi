<resources xmlns:tools="http://schemas.android.com/tools">
    <string name="app_name">Islom tarixi</string>
    <string name="birinchi">Bir zamonda katta bir soy bo’yida kichkina bir uy bo’lar ekan. Bu uyda chol, uning Zumrad degan qizi, o’gay ona va uning Qimmat degan arzanda qizi turar ekanlar. Kampirning Zumradni ko’rgani ko’zi otgani o’qi yo’q ekan. U hadeb qizni urib, qarg’ab, ertadan kechgacha ishlatarkan, bechoraga birpas ham tinchlik bermas ekan.</string>
    <string name="ikkinchi">Qadim zamonda bir podsho bo‘lib, uning yaxshi ko‘rgan bir to‘tisi bor ekan. Podsho va to‘ti bir-birini ko‘rmasa turolmas ekan. To‘ti doimo podshoga mehribonlik ko‘rsatib, unga shirin so‘zlarni aytar, uni xursand qilar ekan.</string>
    <string name="_24">24</string>
    <string-array name="first_menu">
        <item name="m1">Kirish</item>
        <item name="m2">Ikkiga ajralgan ummatning birlashishi</item>
        <item name="m3">Yazid ibn Muoviya xalifaligi</item>
        <item name="m4">Abdul Malik ibn Marvon. Valid ibn Abdul Malik xalifaligi</item>
        <item name="m5">Umaviylar davlatining tugatilishi</item>
        <item name="m6">Abbosiylar hukmronligi davri</item>
        <item name="m7">Abbosiylar davlati: taraqqiyot davri (132/750–247/861)</item>
        <item name="m8">Abbosiylar xalifaligida ichki va tashqi ziddiyatlarning kuchayishi</item>
        <item name="m9">Asosiy tushuncha va atamalar</item>
    </string-array>

    <string-array name="second_menu">
        <item name="m_2_1">Musulmonlarni ikkiga ajralib ketish sabablari</item>
        <item name="m_2_2">Fitnalarning avj olishi</item>
        <item name="m_2_3">Musulmonlarning yagona xalifa ostida birlashishi</item>
    </string-array>

    <string-array name="third_menu">
        <item name="m_3_1">Yazid ibn Muoviya va Husayn ibn Ali o‘rtasidagi nizo sababi</item>
        <item name="m_3_2">Kufaga yo‘l olishi</item>
        <item name="m_3_3">Karbalo fojiasi</item>
    </string-array>

    <string-array name="fourth_menu">
        <item name="m_4_1">Abdul Malik ibn Marvonning xalifa etib saylanishi</item>
        <item name="m_4_2">Abdul Malik ibn Marvon va Abdulloh ibn Zubayr orasidagi ziddiyat</item>
        <item name="m_4_3">Valid ibn Abdul Malik xalifaligi</item>
    </string-array>

    <string-array name="five_menu">
        <item name="m_5_1">Umaviylar davlatining qulashi sabablari. Bani Umayyaga nisbatan adolat</item>
        <item name="m_5_2">Ummaviylarning qulashiga sabab bo‘lgan voqealar</item>
    </string-array>

    <string-array name="six_menu">
        <item name="m_6_1">Abbosiylar sulolasining taxt tepasiga kelishi</item>
        <item name="m_6_2">Abbosiylar davlatida siyosiy, iqtisodiy va madaniy hayot</item>

    </string-array>

    <string-array name="seven_menu">
        <item name="m_7_1">Abbosiy xalifalarning davlatchilikni mustahkamlash yo‘lidagi xatti-harakatlari</item>
        <item name="m_7_2">Ma’mun akademiyasi va xalifalikdagi madaniy hayot</item>
    </string-array>

    <string-array name="eight_menu">
        <item name="m_8_1">Abbosiylar davlatidan mustaqil davlatlarning ajralib chiqishi</item>
        <item name="m_8_2">Abbosiylar davlatining mo‘g‘illar tarafidan tugatilishi</item>

    </string-array>
    <string name="m1.1">"Islom dini VII asrda Arabiston yarimorolida paydo bo‘lib, o‘zining shakllanishi va rivojlanish jarayonining birinchi asridayoq tarafdorlari orasidagi birlikning yo‘qolishi ro‘y berdi. Bu jarayonning asosida turli raqib siyosiy guruhlarning hokimiyat uchun olib borgan kurashlari yotadi. Muhammad payg‘ambarning kuyovi, to‘rt buyuk xalifalardan to‘rtinchisi Ali (to‘rt buyuk xalifalar ichida ikkinchi kuyovlari deb ham aytsak to‘g‘ri bo‘ladi) vaqtidayoq (656-661 yillar), xalifaning hokimiyatini tan olmagan Umaviylar (661-750) bilan hokimiyat tepasiga Muhammad payg‘ambar avlodlarigina kelish huquqiga egadirlar, deb hisoblagan Alining tarafdorlari o‘rtasida kurash avj olib ketadi. Xalifalar hokimiyati tarafdorlari (ya’ni xalifalarning Muhammad avlodiga mansubligi shart emas, deb hisoblovchilar) bo‘lgan Umaviylar (661-750) islomdagi ortodoksal (an’anaviy diniy ta’limotga amal qiluvchi) yo‘lni da’vo qilib sunniylikni, Ali va uning avlodlari hokimiyatining tarafdorlari esa shialikni tashkil qildilar. Shialik hozirgi kunda xalifa Ali va uning avlodini Muhammad payg‘ambarning birdan-bir qonuniy vorislari deb tan oladigan turli yo‘nalish va oqimlarning umumiy nomi. Shialik yo‘nalishining asosiy aqidalaridan biri imomat haqidagi ta’limotdir. Imomat atamasi arab tilidagi “a‘mma” fe’lidan kelib chiqqan bo‘lib, “oldinda turmoq”, “biror-bir narsani boshqarmoq” degan ma’noni anglatadi. Islom dini vujudga kelganidan so‘ng imom so‘zi “namozda oldinda turuvchi”, “diniy rahnamoga” nisbatan qo‘llanila  boshlagan. Islomning ilk davrlarida imom vazifasini payg‘ambarimiz Muhammad (s.a.v.)ning o‘zlari bajarganlar va ularning vafotlaridan so‘ng xalifalar imomlik qilishgan. Imom nafaqat namoz vaqtida rahnamolik qilgan, balki u shu bilan birga davlat  boshlig‘i  ham  bo‘lib,  u  yagona  qonun chiqaruvchi va oliy diniy arbob ham hisoblangan. Bundan shunday xulosa chiqarish mumkinki, imom musulmon jamiyatida oliy rahbarlik vazifasini bajargan. Biroq, musulmon jamiyatidagi xalifa Usmonni o‘ldirilishi bilan yuzaga kelgan dastlabki ixtilof va undan keyingi hukumat uchun kurashni avj olishida imomat termini oliy hukumat vazifasini bildiruvchi so‘z sifatida ishlatilmagan. Imomat atamasi islomda birinchi fuqarolar urushi davrida, ya’ni xorijiylarni yangi siyosiy kuch sifatida hukumat uchun kurashi davrida ishlatila boshlandi. "</string>
    <string name="m_2_1">Iroq ahli Ali vafot etgan kuni Hasanga xalifalik bilan bay’at qildilar. Muoviyaga Hasanning unga qarshi askar to‘playotgan xabari yetib keldi. Muoviya ham ogohlik va ehtiyotkorlik yuzasidan qo‘shinini tayyorgarlik holatiga keltirib qo‘ydi. Ufqdan qo‘rqinchli yo‘liqish soati ko‘rindi. Yangi siffiyn yuzaga kelayotgan edi. Muoviya qattiq xavotir va og‘ir g‘amga botdi,  yana fitna yangilanadi, qo‘shin bostirib keladi. Muoviya o‘ziga-o‘zi derdi: "Siffin” urushida musulmonlarning to‘kilgan qoni endi saqlangan edi. Bir qancha muddat tinchlik hukm surdi. Shu vaqt ichida Ali bilan mulkni taqsimlab olindi. Lekin bu g‘ayritabiiy holat. Musulmonlarning birlashishi va jamlanishi lozim. Shoyad Alloh bunga Hasanni sabab qilsa".</string>
    <string name="m_2_2">"Muoviya o‘zining eng yaxshi ashoblaridan ikki kishini ya’ni Abdurraxmon ibn Samura va Abdulloh ibn Omir ibni Qurayzlarni sulh tuzishga harakat qilishlari uchun yubordi. Bu ikkalalari qattiq harakat qildilar. Hasan yaxshilikni xohlab, sulhga rozi bo‘ldi va xalifalikni Muoviyaga topshirdi. Fitna barham topdi va musulmonlar yana birlashishdi. Bu sahihi Buxoriyda kelgan rivoyatning xulosasi. Bundan boshqalari zaifdir. Botil ahlining ba’zilari aytganidek: Hasanning askarlari tarqab ketib, shunday qilishga majbur bo‘ldi emas, balki musulmonlarning manfaatini o‘ylab, ixtiyoriy ravishda mana shu sulhga rozi bo‘ldi. Bunga Hasandan hokim rivoyat qilgan va Zahabiy unga muvofiq kelgan mana bu rivoyat dalildir. Hasan aytadiki, Arablarning boshlari mening qo‘limda edi. Men urishgan kimsa bilan urishar edilar. Men sulh tuzgan bilan sulh tuzishar edi. Men uni (ya’ni xalifalikni) Allohni roziligini hamda Muhammad sollalohu a’layhi va sallam ummatining qonini saqlab qolishni istab tark qildim.  "</string>
    <string name="m_2_3">"Muoviya uchun Shom, Iroq va boshqa islom o‘lkalari xalifalik bilan bay’at qilishdi. Bu hijratning 41-yili bo‘ldi. Bundan oldin Muoviyani Shom diyorida amir deb chaqarilar edi. Alini esa Iroqda amiral mo‘minin deb nomlanardi. Bu saodatli yil jamoat yili deb nomlandi. Chunki bu yili Alloh taolo musulmonlarni bitta xalifalik ostiga jamladi va ularning qalblarini birlashtirdi. Shunday qilib fitna tugadi. Alloh taolo Hasan sababli va uning dini, aqli va taqvosi sababli musulmonlar orasini isloh qildi. Bu bilan nabiy ning bu amal xususidagi so‘zlari ro‘yobga chiqdi: Mening bu o‘g‘lim sayiddir. Shoyad Alloh u sababli ikki buyuk musulmonlar jamoasini isloh qilsa. (Buxoriy rivoyati) Bu hadis amirul mo‘minin Muoviyaning xalifaligi musulmonlar orasini isloh qilish va (oradagi) sulh yaxshilik bo‘lganini isbot etadi, va o‘z navbatida Muoviya xususidagi shialarning ta’nalarni botil qiladi. Rasululloh (s.a.v) o‘zining ba’zi xadisi shariflarida bu fitna xaqida zikr qilib o‘tganlar. Bu u zotning mo‘jizalaridandir. Biz bu hadislar orqali, tuhmatchilarning behuda so‘zlaridan, din dushmanlarining yolg‘onlaridan uzoqda bo‘lgan holda- mana bu urushning haqiqatini bilishga hamda unga to‘g‘ri hukm berishga qodir bo‘lamiz. Shunday hadislardan biri Buxoriy va Muslim Abu Hurayradan rivoyat qiladilarki, Rasululloh (s.a.v) aytdilar: Qiyomat qoim bo‘lmaydi, to ikkita buyuk toifa bir-biriga qarshi jang qilmaguncha. Ular orasida ko‘p odam halok bo‘ladi. Ularning da’volari bir bo‘ladi. Tarixchilarning aytishicha Ali va Muoviya bo‘lgan Iroq va Shomlik soni ikki yuz mingdan ortiq edi. Haqiqatan ular orasida ko‘p odam halok bo‘ladi. Rasululloh (s.a.v)ning Ularnig da’volari bir bo‘ladi degan so‘zlari ular yagona e’tiqod va yagona din sohiblari hamda talablari haq ekaniga dalolat qiladi. Bu urushga havoi nafs, hukmga intilishni yaxshi ko‘rish (kabi maqsadlar) ni kirgizish yoki ikkala qo‘shindan birini yomon yomon niyat(i bo‘lgani) bilan ayblashga harakat qilish botil va qaytarilgan harakatdir. "</string>
    <string name="m_3_1">"Xulafoi roshidinlar zamonida xalifa saylanishi turli yo‘llar bilan amalga oshirilgan bo‘lsada, biroq barchasi yuqorida aytib o‘tganimizdek musulmonlar maslahati (sho‘rosi)ga suyangan va umum manfaatlarni saqlashga rioya qilgan holda bo‘lgan. Ammo Yazidga xalifalikni topshirish bir qaraganda bu manhajga muxollif, zid bo‘lib ko‘rinadi. Lekin biz diqqat bilan nazar tashlab, ana o‘sha asrni va uning sharoitlarini o‘rganib chiqsak, bunda boshqani topamiz. Shuning uchun ulamolar Muoviya (r.a)ni bir necha saabab bilan ma’zur tutganlar: – Muoviya sahobalar va ularning ba’zi farzandlari o‘g‘li Yaziddan afzal, solihroq ekanini bilardi. – xalifalik uchun xaqli bo‘lganlar bir qancha bo‘lgani va -avval sodir bo‘lganidek- ular orasida ixtiloflar chiqishi hamda ularning ichiga din dushmanlari kirib fitnalar qo‘zg‘ashidan qo‘rqish. – shubhasiz, Yazid siyosat va urushda tajribaga ega edi. Bani Umayya qabilasi va Shom ahli unga jamlanib, garchi qon to‘kilib, qurbonlar bo‘lsa ham undan boshqasiga bo‘ysunmas edilar. Muoviya fitna yangilanib, musulmonlar qoni qaytadan to‘kilishidan qo‘rqdi vaholanki musulmonlar 20 yil salomatlik va omonlikda yashadilar. Muoviya xalifalikni o‘g‘li Yazidga topshirdi. Ibni kasir rivoyat qilib keltiradi: «Muoviya minbarda turib robbisiga yolborib duo qildi: «parvardigoro, men uni loyiq deb bilib, uni o‘z o‘rnimga xalifa qilganimni bilsang, men qilgan xalifalikni tamomiga yetkazgin. Agar men uni yaxshi ko‘rib xalifa qilgan bo‘lsam, uni tamomiga yetkazmagin. Yazidni xalifa qilish atrofida rofizalar soxtalashtirgan xayoliy yolg‘onlari ya’ni (u) sahobalar va ularning farzandlarini agar bay’at qilmasalar, o‘lim bilan qo‘rqitgan, degan da’volari to‘g‘ri emas. Bunga sahobalarning hammasi unga bay’at qilganlari dalolat qiladi. Faqatgina husayn ibni ali va Abdulloh ibni Zubayr lar ijtihod qilib, bay’at qilmaganlar. Lekin bu ijtihodning oqibatida musulmonlarga og‘ir sinovlar, noxushliklar kelgan. Alloh ularni mag‘firat qilsin va rahmatiga olsin! Muoviya hijratning 60-yilida vafot etdilar. O‘g‘li Yazid o‘sha vaqtda yo‘q edi. O‘limi va dafnidan keyin yetib keldi. U otasi Muoviyadan bir necha hadis rivoyat qilgan. Undan o‘g‘li Xolid, Abdul Malik ibn Marvonlar rivoyat qilgan. Abu Zur’a Dimashqiyning, Sahobalarning iziga kelgan oliy tabaqadagi tobeinlar kitobida u xaqida zikr qiladi: Yazid saxovatli, halim, fasohatli, shijoatli, podsholik ishlarida fikri teran bo‘lgan. Lekin u ba’zi paytlarda xato va nuqsonlardan, havoi nafsiga ergashishdan xoli bo‘lmagan. "</string>
    <string name="m_3_2">"Muoviyaning o‘g‘li Yazid xalifalikka o‘tirgan paytda Husayn ibn Ali Madinada edi. Yazid madinadagi voliysi Valid ibn Utbaga bay’at bermay o‘tirgan kishilardan bay’at olishi uchun maktub yozdi. Ular Husayn ibn Ali, Abdulloh ibn Umar va Abdulloh ibn Zubayrlar edi. Husayn ibn Ali buni bilgan paytda Makka tomon yo‘l oldi va u yerda o‘rnashdi. Ana shu paytdan boshlab ba’zi odamlar unga jamlanisha boshladi. Ular sadoqatlarini bayon qilib, uni umidlarga ko‘mib tashladi. Fitna ahli musulmonlarning orasida ixtilof boshlanishidan xursand bo‘lib, undan saflarini bo‘lib yuborishda foydalanib qolish uchun reja tuza boshladilar. Kufa ahlining fitnachilari Husayn ibn Alining Yazidga bay’at bermaganini va u makkada turganini bilishgan paytda xursand bo‘lishdi. Qandaydir umid uchqunlari nafslariga sizib kira boshladi. Ular unga -makkadalik chog‘ida- go‘yo adashgan kimsa yo‘lchi yulduzga yoki xavfsiz sohilga talpingandek talpinar edilar. Ular unga ketma-ket maktublar yozishib, makkadan kelib o‘zlariga boshliq bo‘lishini talab qilardilar va xalifalikka erishishi uchun unga qo‘shilib Bani Umayyaga qarshi chiqishga tayyor ekanlarini e’lon qilardilar. Ularning nazarida husayn xalifalikka xaqliroq va loyiqroq edi. Ular buning oqidatida kelib chiqadigan fitna va qon to‘kilishlarni e’tiborga olmas edilar. Husayn amakisining o‘g‘li muslim ibn uqaylni bu xaqiqatni bilib, unga yo‘l tayyorlab kelishi uchun Kufaga jo‘natdi. Muslim Kufaga yetib bordi. Kufa ahli uni yaxshi kutib oldi. Uning atrofiga o‘n sakkiz mingga yaqin odam yig‘ildi. Ularning hammasi husaynni qo‘llab, unga yordam qilishga va’da berishar edi. Ana shu paytda muslim buning xabarini bildirib, husaynga maktub yozdi. Husayn ularga borishga qaror qildi. Lekin Yazid No‘’mon ibn Bashiyrni Kufa voliyligidan bo‘shatib, o‘rniga ubaydulloh ibn ziyodni ta’yin qilgan paytda Kufa ahli muslimning atrofidan tezda tarqab ketdi. Zero No‘’mon muloyim, xushmuomala voliy edi. Ubaydulloh ibn Ziyod esa davlatning haybatini saqlab qolish, tinchlik va xotirjamlik o‘rnatishda qattiqqo‘l va shafqatsizlik bilan ajrab turardi. Bu qattiqqo‘l, shafqatsiz voliyning Muslim ibn Uqaylning yordamchilarini ta’qib qilishi o‘z ta’sirini ko‘rsatdi. U ularning boshliqlarini yo‘q qilishga qodir bo‘ldi. Qolganlari esa muslimni tashlab ketishdi. Nihoyat u ham ushlanib, qatl qilindi. Husayn ibn Ali Kufa ahlining chaqirig‘iga javob qildi. Muslim ibn Uqaylning maktubi yetib kelgandan keyin u yerga borishga qasdi kuchaydi. Bu maktub u yerda holat torayishidan oldin yuborgan bo‘lib, unda husaynga o‘n sakkiz ming kishi bay’at bergani, unga yordam berish va dushmanlarini tiyib qo‘yishda molu jonlarini qurbon qilishga tayyor ekanlarini yozgandi. Xolis nasihatchilar husaynga nasixat qilib, makkada qolishini qattiq iltimos qildilar. Iroq ahlining oldin otasiga qilgan ishlarini eslatib, unga ham xiyonat qilishlari mumkinligini aytdilar. Buning ustiga uning bu ishi jamoatni bo‘lish va fitnani alangalatish ekanini tushuntirdilar. Unga nasihat qilganlardan ibni Umar, ibn Abbos, Abu Said al Xudriy, Abu Voqid al-Laysiy, Jobir ibn Abdulloh va boshqalar edilar. Lekin Kufa ahlidan ko‘p kelgan maktublar bilan ta’sirlanib bo‘lgandi va chiqishga qattiq turib oldi. Husayn Kufa yo‘liga chiqdi. U bilan birga oilasi, bolalari va ashoblaridan bir qanchasi bo‘lib, hammalari sakson kishi atrofida edi. Yo‘lda unga Farazdaq ismli taniqli shoir yo‘liqdi. Undan odamlarning xabari xaqida so‘radi. U ularning qalblari sen bilan, qilichlari esa Bani Umayya bilan birga. Qazo osmondan tushadi, Alloh xohlagan narsasini qiladi, dedi. Lekin u o‘z yo‘lida davom etaverdi, Farazdaq unga ishora qilgan Iroq ahli va Bani Umayyadan kutilajak xatarga e’tibor ham bermadi. "</string>
    <string name="m_3_3">"Husayn kufa yaqinidagi Karbaloga keldi. Unga Ubaydulloh ibn Zayod tayyorlab qo‘ygan Umar ibn Sa’d ibn Abi Vaqqos boshchiligidagi jangchilar ro‘baro‘ keldi. Bu yerda Husaynning yuzga yaqin odami bilan to‘rt mingga yetadigan raqib askari orasini tenglashtirib bo‘lmaydi. Buni ikki askar orasidagi urush deb nomlab ham bo‘lmaydi. Husayn bilan Umar ibn Sa’d orasidagi so‘zlashuv bo‘lib o‘tdi. Unda urush va jangni sodir bo‘lmasiga kafil bo‘ladigan ajoyib taklif bo‘ldi. Rivoyat qilinishicha u Umarga Mendan uchta narsaning birini ixtiyor qilinglar yoki men kelgan joyimga qaytib ketaman... Va yoki qo‘limni Yazid ibn Muoviyaning qo‘liga qo‘yaman, xohlaganini qiladi yoki meni musulmonlarning chegaralaridan biron chegarasiga jo‘natinglar, uni ahlidan biri bo‘laman, shodligida ham, qayg‘ularida ham ularga sherikman, dedi. Umar ibn Sa’d bu yaxshi natijadan xursand bo‘lib, tezda choparidan Ibn Ziyodga maktub jo‘natdi. U Husayn bilan urush qilishni xohlamay turgan edi. Agar Ibn Ziyod uni o‘ldirish bilan qo‘rqitmaganda Husaynga qarshi urushishga chiqmasdi ham. U askarlari bilan Ibni Ziyoddan javob kutib turishgan paytda hammalari husaynning orqasida turib namoz o‘qishdi. Ibn Ziyod maktubni o‘qigach, Bu – amiriga nasixat qiluvchi, qavmiga shafqatli bo‘lgan kishining maktubi. Ha, men buni qabul qildim, dedi. Bu ularning niyatlarining yaxshiligi, fitna va nizoga rag‘batlari yo‘qligiga dalildir. Lekin Shamr ibn Ziljushin degan fitnachi bir kishi bu sog‘lom fikrni o‘zgartirib, Ibn Ziyodga U sening yeringa va atrofinga tushib turibdiyu undan buni qabul qilasanmi. Allohga qasamki, agar qo‘lingga qo‘lini qo‘ymasdan shahringdan chiqib ketsa, albatta u quvvat va azizlikka loyiqroq bo‘ladi. Sen esa zaif va ojiz qolasan. Unga bu manzilni berma. Zero bu zaifliklandir. U ashoblari bilan sening hukminga rozi bo‘lsin. Agar jazosini bersang, sen o‘shanga haqlisan. Agar kechirib yuborsang, bu o‘zingni ishing... - dedi. Ibn Ziyod bu niyati buzuq kishining fikri bilan qanoatlanib, Umar ibn Sa’dga shu fikrni yozib yubordi. Bu Ibn Ziyod tomonidan qo‘pol xato, zulm va tajovuz edi. Ibn Sa’d Ibn Ziyodning buyrug‘ini bajarib, Husayndan hech qanday qayd yoki shartsiz taslim bo‘lishini talab qildi va uning ishida Ibn Ziyod xohlagan hukmini qilishini bildirdi. Husayn buni o‘ziga nisbatan xorlik va tubanlik deb bilgani uchun qabul qilishdan bosh tortdi. Bu yerda urush qilishdan boshqa chora qolmadi. Muharramning o‘ninchi (ashuro) kuni 61-hijriy sanada to‘rt mingdan ziyod Iroq askari va saksontadan ziyod bo‘lmagan husayn yordamchilari orasida jang bo‘lib o‘tdi. Tarix husayn askari ko‘rsatgan jasoratlarini yozib qoldirdi. Zero ulardan Husaynni tark qilib, qutilib ketishlarini talab qilindi. Ular buni rad qilishib, Husaynni himoya qilgan holda o‘z jonlarini fido qilishdi. Ulardan har biri toqati yetganicha jang qilib, ortiga chekinmay, oldinga intilgan holda birma-bir yiqilardi. Ular bu bilan Allohning oldida zimmasini oqlashdi. Hammasi halok bo‘lib, Husaynning bir o‘zi qoldi. Shunda ham u kishi dushmaniga taslim bo‘lmay, qilichini ko‘tarib olib jasur suvoriylar kabi jang qildi. Nihoyat hamma tomondan o‘rab olgan askardan ketma-ket unga yetgan zarbalar oldida yiqildi. Ibn Ziyodning askaridan sakson yetti kishi o‘ldirildi. Husayn vafot etgan paytda ellik yetti yoshda edi. Uning yordamchilaridan faqat besh kishi najot topdi. Ular Husaynning o‘g‘li Ali Zaynul Obidin, u kasalligi tufayli urushga chiqmagan edi. Ammasi Zaynab binti Ali, kichik ukasi Umar, singillari Fotima va Sakina. "</string>
    <string name="m_4_1">"Abdul Malik Misr va Shom amirliklarini egallagandan keyin unga ikkinchi marta Umaviy davlatga asos solishlik mas’uliyati yuklandi. Xukmni qo‘lga kiritgan mahalda xalifalik va islomiy shaharlarning kattalari Abdulloh ibn Zubayrning qo‘lida edi. Abdul Malik bu og‘ir mas’uliyatni ko‘tarib, bu shaharlarni Ibn Zubayrdan tortib olishga, o‘zini esa qatl qilishga qodir bo‘ldi. Shuningdek rofizalar va xavorijlarga qarshi turib, ularga ham bir necha janglarda qo‘qshatgich zarbalar berdi. Abdul Malik otasi Marvon ibn Hakamdan katta mulk meros olgan bo‘lsada, biroq u komil emasdi. Unga amirul mo‘minin Abdulloh ibn Zubayr nufuzi ostidagi Iroq va Xijoz o‘lkalari yetishmay turardi. Abdul Malik mana shu noqislikni to‘liq qilishga qasd qildi va Iroqqa hujum boshladi. U yerda mus’ab ibn Zubayr akasi Abdullohdan noib bo‘lib hokimlik qilardi. Mus’ab mag‘lubiyatga uchrab va dujayl degan daryo bo‘yida hijriy 71-yili qatl etildi. Abdul Malik Kufaga kirdi. Odamlar unga bay’at qildilar. Undan keyin Basra ham uning toatiga o‘tdi. Bu ishlar Abdulloh ibn Zubayrni zaiflashtirib yubordi "</string>
    <string name="m_4_2">"Iroqdagi mag‘lubiyatdan keyin Abdulloh ibn Zubayrning xalifaligi nihoyasiga yetib borayogan edi. U makkada Baytul haromning oldida Allohdan panoh so‘rab o‘tirar edi. Abdul Malik uni tugatish uchun tezda Hajjoj ibn Yusuf Saqafiy boshchiligida Shom ahlidan uch ming askar jo‘natdi. Hijriy 72-yil jumadul avval oyida jangga otlanib, toifga yetib keldi. Hajjojning otliqlari bilan Zubayrning otliqlari bilan arafotda to‘qnash keldi va oralarida jang bo‘lib o‘tdi. Odamlar o‘sha yili Hajjoj boshchiligida haj qilishdi, lekin u ka’bani tavof qilishga ham, Safo va Marva orasida sa’y qilishga ham qodir bo‘lmadi. Bundan uni Ibn Zubayr man qilib turardi. Ibn Zubayr va uning ashoblari Arofotda turishga imkon topmaganlari bois o‘sha yili haj qilmadilar. Keyin Xajjoj Abu Qubays tog‘iga palohmon o‘rnatib, haramdagi Ibn Zubayr askariga ota boshladi. Shunda odamlar qattiq tashvishga tushib, nafslari toraydi. Abdulloh ibn Zubayr ning atrofidan tarqalib ketishdi va Hajjojdan omonlik talab qilishdi. Talab qilganlar orasida Abdullohning ikki o‘g‘li Hamza va Xubayblar ham bor edi. Ibn Zubayr atrofiga nazar soldi. O‘lim uni o‘ng tarafidan ham, chap tarafidan ham o‘rab olgandi. U onasi Sayyida Asmo binti Abu Bakrning oldilariga kirdi va Ey onam, odamlar meni yordamsiz tashlab qo‘ydi, hatto ahlim ham, bolalarim ham. Men bilan birga sabri toqati tugab borayotgan kishilargina qoldi. Qavm menga dunyodan xohlagan narsamni bermoqchi. Sizning fikringiz qanday., dedi. Onasi dedi sen, – Allohga  qasamki, ey o‘g‘lim, o‘zingni yaxshi biluvchisan. Agar o‘zingni xaq ustida deb bilib, unga da’vat qilayotgan bo‘lsang unga qarab yurgin. Zero ashoblaring o‘shaning ustida halok bo‘lishdi. Bani Umayyaning yigitlariga seni ovunchoq qilib olishlariga imkon berma. Agar sen dunyoni xohlagan bo‘lsang, unda sen qandayam yomon bandasan. O‘zingni ham, sen bilan halok bo‘lganlarni ham barbod qilgan bo‘lasan. Agar sen Haq ustida edim, birodarlarim zaiflashganda men ham zaiflashdim desang, bu ahli din va yigit kishilarning fe’lidan emas. Dunyoda yana qancha yasharding.! O‘lim yaxshiroqdir. "</string>
    <string name="m_4_3">"Umaviy Valid ibn Abdulmalik hukmdorligi (705-715) davrida Ispaniya va Portugaliya Muso Nusayya va uning mavlosi Toriq ibn Ziyod tomonidan hijriy 92 (milodiy 711) yilda fath etildi va bu ikki davlat fathdan so‘ng arab tilida bitta nom bilan «Andalusiya» deb atala boshlandi. Andalusiya Islom xalifaligi davrida nihoyatda gullab-yashnagan, Qurtuba (Kordova), Ishbiliya (Sevilya), G‘arnota (Granada) kabi o‘lkalar ilm-fan, madaniyat, savdo-sotiq sohasida faqat Bag‘dod va Qustantaniyadangina orqada bo‘lgan. Andalusiyada go‘zal shaharlar, muhtasham masjid va qasrlar barpo etilgan, hunarmandchilik rivojlangan. Andalusiyadan dong‘i dunyoga ketgan Imom Qurtubiy, Ibn Arabiy, Ibn Hazm, Ibn Rushd, Abu Hayyon, Ibn Atiyya kabi olimlar yetishib chiqqan. Andalusiyada islomiy kitoblarning ulkan xazinalari jamlangan, islomiy bilimlar yuksak darajada rivojlangan edi. Bu yerda barpo etilgan va Islom me’morligining shoh asarlari sanalgan Az-Zahro, Al-Hamro kabi muhtasham va fusunkor qasrlarni haligacha biror millat yoki davlat qura olgani yo‘q. Nasroniylar hijriy 635 (milodiy 1236) yili Qurtubani, 646 (milodiy 1248) yili Ishbiliyani bosib olib,  barcha musulmonlarni qilichdan o‘tkazdi, Islom madaniyati obidalarini yakson qilib, kitoblarni yoqdi. Faqat G‘arnotada musulmonlar hukmronligi milodiy 1492 yilgacha davom etdi va shundan keyin Andalusiya batamom tanazzulga yuz tutdi "</string>
    <string name="m_5_1">"Bani Umayya tarixini yozilishi Bani Abbos davrida bo‘lib, bu davrlarda ularning dushmanlari shubha yoki toq hodisalar, ba’zan ochiq yolg‘onlarga suyanishib, ular haqida yolg‘on rivoyatlar, to‘qima xabarlar, g‘ayri oddiy mubolag‘alar tarqatishgan edi. Albatta bu holatlar ular tarixini ko‘p o‘rinlarda xolisona yozilishidan to‘sib qo‘ygan. Ular haqida aytilgan nohaq tuhmatlarni quyidagi nuqtalarda chegaralash mumkin: – Ularning johiliyat davri va unda islomga qilgan qarshiliklarini yoritib, musulmon bo‘lganlaridan keyingi xizmatlaridan ko‘zni yumish. – Ularning davrida sodir bo‘lgan baxtsizliklarni yoritish va ularni bo‘rttirib, atrofida yolg‘on-yashiqlar to‘qish. – Zaiflik, xato va kamchiliklarni yoritib, ko‘p yaxshilik tomonlarini e’tiborsiz qoldirish – Hukm muddati qisqa bo‘lgan yoki zaiflik va ba’zi toyilish bilan tanilgan xalifalar haqida turli yolg‘on, mish-mish gaplar tarqatib, takrorlayverish. – Bani Umayyaga hamasr bo‘lib yashagan dushmanlarining so‘zlarini suyaniladigan hujjatlar o‘rnida e’tibor qilish. – She’riy va nasriy adabiyotdagi ba’zi buzuq ko‘rinishlaridan o‘sha asrning fasodligini bayon qilish uchun foydalanish. – Ular haqida axloqsizliklar to‘qib, tarqatish. Biz Bani Umayyaning davri roshidiynlar davridek sog‘lom bo‘lgan deb ham, shu vaqtning o‘zida ba’zi tarix kitoblari tasvirlagandek, fasodu zulmida johiliyat kabi bo‘lgan deb ham aytmaymiz. Balki u roshidiynlar davridagidan ko‘ra ozroq toyilgan va haqdan og‘ish burchaklari zamon o‘tishi bilan asta-sekin yoyila boshlagan davr bo‘ldi. Ammo islomiy jamiyat roshidinlar davridagidek bo‘lib davom etgan. Garchi fathlarning ko‘pligi sababli mol-dunyo, asirlarning ko‘pligi bilan biroz ta’sirlangan va ular orasida farovon hayot hukmron bo‘lgan bo‘lsada, biroq ular jihod chaqirig‘ini eshitgan paytlarida ijobat qilishar, bu dabdaba hayotni Alloh yo‘lida jihod qilish uchun tark etishar edi. Bunday ruhiyat bilan Allohning yerida bopoyon mintaqalarni fath qildilar. "</string>
    <string name="m_5_2">"Ba’zi hollarda musulmonlarga nisbatan ularning o‘zlari yoki voliylari tomonidan sodir bo‘lgan zulmlar. Ular bu zulmlardan yo diniy va yo dunyoviy manfaat uchun ko‘z yumishgan. Masalan, Ibn Ziyod tomonidan Husaynga nisbatan, Hajjoj tomonidan ko‘pchilik musulmonlarga nisbatan sodir etilgan zulmlar. Ma’lumki, mazlum bilan Alloh taolo orasida parda yo‘q. Ba’zi isyonlarni bostirishda – qarshi chiquvchilarning ijtihodi yoki ular bilan ba’zi haq bo‘lishi bilan birga – haddan tashqari shafqatsizlik qilinib, ular orasida qatl va qattiq jazolashni uzoq muddat davom ettirish. Bu shafqatsizliklar ba’zi hollarda xalifaning iznisiz ayrim qo‘mondon yoki amirlarning o‘zboshimchaligi bilan sodir etilgan bo‘lsa ham, isyonchilar va boshqalarda davlatga nisbatan nafrat, adovat qo‘zg‘agan. Chunonchi bunday holat Husaynning isyoni, Madina ahlining fitnasi hamda ibn Zubayr bilan bo‘lgan janglarda kuzatilgan. Xulafoi roshidinlarning hukmi oldida Bani Umayyaning hukmida odamlar aniq o‘zgarish sezishgan. Zero roshidinlar davri sho‘ro (maslahat kengashi), xalqqga yaqinlik, baytulmolni asrash, xalifa va amirlarni iqtidorli kimsalardan saylash kabi xislatlari bilan ajralib turar edi. Bu o‘zgarish ko‘pchilik odamlarning nafsida Bani Umayyaga nisbatan ba’zi shubha va nafratni paydo qilib qo‘ydi. Bu holatdan davlat dushmanlari fitna va urushlar qo‘zg‘ab, davlatni ag‘darish yo‘lida foydalanishdi. Bani Umayya orasida oxirgi davrlarida yuzaga chiqqan keskin ixtiloflar, hokimiyat uchun kurashlar. Buning oqibatida ularning tayanchi - Shom ahli Bani Umayyaning ba’zilari bilan ba’zilariga qarshi guruh- guruh bo‘lib bo‘linib ketdi. Qonlari to‘kilib, qalblari bir-biriga teskari bo‘lib qoldi. Bu valid ibn Yazid bilan marvon ibn Muhammad sollalohu a’layhi va sallam davrlaridagi qonli to‘qnashuvlarda yuz berdi. Ishlari orqaga ketib, kuch-qudratlarini yo‘qotishdi. Bani Abbos ularning davlatiyu shon-shuhratini meros qilib oldi. Davlatning haq-nohaq dushmanlarining ko‘pligi. Rofizalar Bani Umayyaga qarshi Ali (r.a) bilan birga urush boshlaganlaridan beri adovati bo‘lgan. Ularning bu adovati Bani Umayyaning ular bilan urush qilgan sayin kuchayib boravergan. Xavorijlar umaviy islomiy davlatga qarshi ketma-ket kuchli qo‘zg‘olonlar ko‘tarishgan. Qonlari to‘kilib, nafrat va adovati qattiqlashgan. Majusiy, yahudiy va nasorolardan iborat zindiq-kofirlar esa xufyona ish olib borishib, islom davlatiga, u amalga oshirayotgan jihod va fathlarga qarshi fitnalar qo‘zishib, o‘zaro urushlar yuzaga keltirishardi. Umaviylarning Bani Abbos harakatini mensimasdan, o‘zlarining kuch-qudrati bilan g‘ururlanishi hamda ularning harakatlaridan g‘ofil bo‘lishgani bois bu harakatlar kengayib, kuchli tus olishi. Umaviylarning Xurosondagi voliysi nasr ibn sayyor xalifa Marvon ibn Muhammad bu harakatning kuchayib borayotganidan ogohlantirib maktub yuborgan edi, bunga javoban u hozir bo‘lgan kimsa g‘oyib bo‘lgan odam ko‘rmaydigan narsalarni ko‘radi. Bu so‘galni qirqib tashlagin deb yozgan va uni arzimas sanab, so‘gal deb nomlagan.  "</string>
    <string name="m_6_1">Abbosiylar – Muhammad sollallohu alayhi vasallamning amakilari Abbos roziyallohu anhuga nisbat beriladigan, (132-656 hijriy/750-1258 mil.) yillarda xalifalik qilgan Umaviylardan keyingi sulola. Bu davr mobaynida xalifalik  kuch-qudrat, shon-shavkatda yuksak darajaga ko‘tarildi. 130-hij./748 mil. yilda Xurosonda Abu Muslim Xurosoniy maxfiy tashviqot olib borishi natijasida, Abbosiylarning qo‘zg‘oloni boshlanadi. Shundan keyin “Saffoh” laqabi bilan mashhur bo‘lgan Abul Abbos Abdulloh Kufa masjidida birinchi xalifa etib e’lon qilinadi. Saffoh Umaviylarning ustidan g‘olib kelib, Marvon IIni qatl qiladi. Undan keyin xalifalik ukasi Abu Ja’far Mansurga o‘tadi. Xalifa Mansur hukmronligi davrida har qanday qo‘zg‘olonlarga barham berilib, davlatning ustunlari mustahkamlanadi. Xalifa Mansur poytaxtni Bog‘dodga ko‘chiradi. Shu sababli, Bog‘dod  madaniy, adabiy, ilmiy jihatdan rivojlanib, ilm-fan va boshqa sohalarda ravnaq topgan markazga aylanadi. Bunday holat o‘rta asrlargacha davom etib, xalifalar mashhur bo‘lib ketishadi, xususan Horun Roshid shoirlar, adiblarga homiylik qilishi, ulamolarni rag‘batlantirishi bilan mashhur bo‘ladi. Keyinchalik xalifa Mu’tasim davriga kelib, u zotning buyrug‘lari bilan “Samarra” barpo etiladi va poytaxt o‘sha yerga ko‘chiriladi. Samarra 221-279 hij./836-892 mil. Abbosiylarning markaziga aylanadi, to xalifa Mu’tamid 279-hij./892-mil. yilda poytaxtni qaytadan Bog‘dodga ko‘chirguniga qadar. 247-hij/861 mil yilda Mutavakkil xoinona o‘ldirilgandan keyin Turk qo‘mondonlari xalifalar ustidan uzoq muddat hukmronlik qilishlari natijasida, Abbosiylar davlati tobora zaiflashib boradi hamda Tuluniylar, Ixshidiylar, Fotimiylar Halabda esa Hamadoniylar degan kichik-kichik davlatlar kelib chiqadi. 334-hij./945-mil. yilda Bog‘dod Buvayhiylar hukmronligi ostida qolib, xalifalar ularning xizmatchilariga aylanadilar. 447-hij/1055 mil. yilda Tug‘rulbek saljuqiy Bog‘dodga bostirib, Buvayhiylar hukmronligiga barham beradi. So‘ngi xalifa Musta’simni esa mo‘g‘il Hulaku qatl qiladi. Shunday qilib, Abbosiylar hukmronligida 37 ta xalifa bo‘lgan.</string>
    <string name="m_6_2">"Islom tarqalgan hududlar kengayib arablardan boshqa qadimgi madaniyat egalari bo‘lgan Forslar, Rumliklar va hindlarning diyorlariga ham yetib bordi. Shu sababdan ham musulmonlar shari’at hukmlariga zid bo‘lmagan narsalarni u yoki bu xalqdan iqtibos qilib olgan. Abbosiylar davlatida mamlakatni boshqarish tartibi Rasululloh sollollohu alayhi vasallam va xulafoi roshidinlar davrida bo‘lgan ko‘plab sodda va oddiy unsurlarni yo‘qotdi. Xulafoi roshidinlar xalq orasidan maslahat (mashvarat) yo‘liga ko‘ra tanlab olinar edi. Abbosiylar esa, o‘zlarini Rasululloh sollollohu alayhi vasallamning merosxo‘rlari sifatida hokimyatga egalik qilar edi. Ular Forslardan ta’sirlanib ularning davlat boshqaruvidagi nazariyalarini olganlar. Ya’ni hokim Alloh taolo tarafidan ato etilgan muqaddas huquq asosida davlatni boshqaradi. Abbosiy xalifalar o‘zlarini Alloh taoloning topshirgan huquqi asosida davlatni boshqarayotganlarini hammaga e’lon qiladigan bo‘ldilar. Xalifa Abu Ja’far shunday der edi: Men Alloh taoloning yerdagi sultoniman. Shuningdek to‘rt xalifa: Abu Bakr (r.a), Umar (r.a), Usmon (r.a), Ali va to‘rt podshoh: Muoviya, Abdulmalik, Hishom va men”. Xalifa Mansur birinchi bo‘lib o‘zining ismi yonida “Alloh” so‘zi qo‘shib aytilishini joriy qilgan: “Mansur Billah”. Abbosiylar davlatida davlat boshqaruvi islom shariatiga ko‘ra yuritilar edi. Bu islom dini e’tiqodlariga muvofiq ravishda payg‘ambar sollollohu alayhi vasallamning xalifasi degan shaxs bilan bog‘liq bo‘lar edi. U islom shariatiga muvofiq ravishda hukm yuritadi. Islom qonun qoidalariga ko‘ra xalifa davlat arboblari va xalq o‘rtasida saylovga o‘xshash yo‘l bilan tanlab olinar edi. Lekin bu yo‘lga Umaviy xalifalar davridan boshlab amal qilinmagan. Xalifalar har doim yangi valiahdni tayinlab qo‘yar edilar. ba’zilar bir nechta valiahdni tayinlab qo‘ygani uchun bu mojaro qurolli to‘qnashuvgacha olib borgan. Bunga misol qilib Amin va Mamun o‘rtasidagi jangni eslab o‘tishimiz mumkin. Abbosiylar davlatida mansab jihatidan ikkinchi o‘rinda turadigan shaxs “Vazir” edi. Davlat gullab yashnagan davrda vazirlik muhim mansab bo‘lib, davlat ishlarini boshqarishda xalifaga yordam berar va uning buyruqlarini amalga oshirishda bosh bo‘lar edi. Vazir qo‘shin rahbarlarini tayinlagani natijasida qo‘shin rahbarlari xalifaga bo‘ysinishdan ko‘ra vazirga bo‘ysinib ketdi. Buning oqibatida davlatda xalifaning ta’siridan ko‘ra vazirning ta’siri oshib ketdi. Borib borib vazir sulton deb aytila boshlandi. Ba’zi holatlarda saltanatning muhim o‘rinlarning vazir zurriyotlari bilan egallab olar edi. Sultonlar bu bilan kifoyalanmadi. Davlat ishlarini to‘g‘ridan to‘g‘ri xalifa emas, sulton boshqarar edi. Buning oqibatida sultonlar qo‘lida ko‘p xalifalar o‘ldirilib yuborildi. Bunga misol qilib, Mutavakkil AlAlloh, Mustarshid Billah, Mo‘’tazz Billah, Muqtadir Billah va boshqalarni keltirishimiz mumkin. "</string>
    <string name="m_7_1">"Musulmonlar insoniyat tarixi va madaniyati rivojlanishi uchun katta hissa qo‘shganlari haqidagi sahifalarni varaqlagan kishi ular orasida besh asr (132-656/749-1258) hukumronlik qilgan Abbosiylar davlatiga duch keladi. Albatta, insoniyat tarixi davom etar ekan, o‘z xususiyatiga ko‘ra faqat bir maromda kechmaydi. Shuningdek, Abbosiylar davlati ham tarix davomida bir oldinga yurgan bo‘lsa, ba’zi vaqtlarda orqaga ham yurgan. Bu davlatni himoya qiluvchilar ba’zida Forslar bo‘lgan bo‘lsa, ba’zida Buvayhiylar va Saljuqiy turklari bo‘lgan. Lekin shunday bo‘lsada, tarixda o‘z haybati va kuch quvvati bilan iz qoldirgan. Besh asr davomida o‘nlab xalifalar almashdi. Ularning sanog‘i o‘ttiz yettitaga yetadi. Ularning avvali Abul Abbos Saffoh, undan keyin Abu Ja’far Mansur, ular orasida ko‘zga ko‘ringanlari qatoriga Mamun, Horun Rashid, Mo‘’tasim, Vosiq, Mutavakkil, Mahdiylarni keltirishimiz mumkin. Ularning eng oxirgisi va falokatlisi, mo‘g‘illarga taslim bo‘lgan Abu Ahmad Musta’simdir. Tarixchilar Abbosiylar davlatini uch asrga bo‘ladilar: birinchi asr (132-232/749-846) bu davrda xalifalar Mag‘rib va Andalusdan boshqa barcha islom o‘lkalariga hukmronlik qilgan. Ikkinchi asr (232–590/846-1194) bu davrda hokimyat xalifalardan turklar va buvayhiylar qo‘liga o‘tdi. Uchinchi asr (590-656/1194-1258) bu davrda xalifalarning qo‘lida Bag‘dod va uning atrofidagi hududlar qoladi. Boshqa o‘lkalar esa mustaqil bo‘lib ketadi. Muhammad Mahdiy 168/785 yil vafot etdi. U o‘g‘li Muso Hodiy uchun bay’at olgan edi. Lekin uning hokimlik davri uzoqqa cho‘zilmadi. Chunki u 169/786 yil vafot etdi. Undan so‘ng akasi Horun davlat boshqaruviga keladi. Horun vizantiyaliklar ustidan qozongan g‘alabasidan so‘ng otasi unga “ar-Rashid” degan laqabni qo‘ygan. Horun Rashid ichki islohotlarni amalga oshirishga e’tibor qaratdi. Katta masjidlar, hashamatli qasrlarni bino qildi. Uning davrida ko‘chalar va masjidlarni yoritish uchun qandillar ishlatildi, ilm rivojlandi. Xususan, fizika, falakiyot va texnika sohalari keng miqyosda rivojlandi. Suv soati kabi ixtirolar birinchilardan bo‘lib kashf qilindi. Horun Rashid qishloq xo‘jaligiga ham ahamiyat berdi. Uning hukumati katta katta ko‘priklar qurdi, daryolarni birlashtiradigan kanallar, ariqlar qazidi va bu ishlarni amalga oshirish ishlari bilan shug‘ullanadigan devon idorasiga asos soldi. Uning amalga oshirgan ishlari qatoriga viloyatlar o‘rtasida tijorat mollarini ayriboshlash, shaharlar o‘rtasida savdo yo‘llarini qo‘riqlash ishlarini qo‘shish mumkin. Horun Rashid Furot daryosining qirg‘og‘ida joylashgan Raqqa shahriga yaqin joyda joylashgan Voqifa shahrini o‘ziga yozgi qarorgoh qilib oladi. Ibn Xallikon Horun Rashid to‘qqiz marta haj qilgani, bir kunda yuz rakat namoz o‘qishini rivoyat qilgan. Horun Rashid Muqaddas Rim iperiyasi qiroli Karl bilan maktub yozishgan. Tarixchilar bu ikki inson o‘rtasida do‘stlik bo‘lgani va hadyalar almashilganini atib o‘tganlar. Hatto Horun Karlga Quddus shahrining (ramziy) kalitini topshirgan. Shunday bo‘lsada Horun Rashid yangi o‘lkalarni fath qilishga va davlat hududini kengaytirishga ahamiyat berdi. Horun Rashid xalifaligining boshida Barmakiylarga tayangan edi. Yahyo Barmakiyga vazirlik mansabini bergan edi. Unga hokimyatni topshirib qo‘ygan edi. Holat 189/805 yilga qadar shunday davom etgan. Horun Rashid ularning nufuzi oshib, molu dunyolari ko‘payib ketgani, insonlar ularning tarafiga og‘ib ketayotganini ko‘rganida ularning molu dunyolarini musodara qiladi, boshliqlarini o‘ldiradi va ko‘p qismini qamoqqa soladi. Horun Rashid 193/809 yil Xurosonda vafot etdi. O‘g‘li Aminga bay’at oladi. Bu otasining vasiyatiga ko‘ra bo‘ladi. Otasi vasiyatda Amindan so‘ng Mamun xalifa bo‘ladi deb aytib o‘tgan edi. Lekin, yangi xalifa ukasini valiahdlikdan bo‘shatib, o‘g‘li Muso notiqni valiahd qilib taynilaydi. Mamun shu vaqtda Xurosonda edi. Bu xabarni eshitgach Xuroson ahlidan bay’at oladi va akasi bilan jang qilish uchun yo‘lga chiqadi. Ular o‘rtasida to‘rt yil jang bo‘ladi. Oxiri Mamun Bag‘dod shahrini qamal qilib, akasi ustidan g‘alaba qozonadi va uni o‘ldirib, xalifalik taxtiga o‘tiradi. Mamunning xalifalik davri falsafa, tabobat, riyoziyot va falakiyot kabi ilmlar rivojlangani bilan ajralib turadi. Yunon ilmlariga e’tibor kuchayadi. 215/830 yil xalifa Mamun Bag‘dodda “Baytul hikma” deb nomlangan universitetni (akademiya) ochadi. Bu ilm dargohi o‘z zamonida eng katta ilm dargohi hisoblanadi. Uning davrida usturlob va boshqa bir qancha texnika asboblari ixtiro qilingan. Ulamolar yer sharining ekavator chizig‘ini hisoblashga harakat qilganlar. Bu esa bir tarafdan yer koptok shaklida ekani e’tirof etilgani va ikkinchi tarafdan ilmlar rivojlanganiga dalolat qiladi. Shuningdek, tarjimonlik sohasi ham rivojlandi. Jumladan, suryoniy, forsiy va yunon tillarida yozilgan kitoblar arab tiliga tarjima qilindi. Mamun Misr, Damashq, Suriya orolini ziyorat qilgani boradi va 218/833 yilda vafot etadi. Shom mintaqasining shimolida joylashgan Tarsus shahriga dafn qilingan. Mamun Somarro shahrini qurgan va Vizantiya imperiyasi oilasining kindik qoni to‘kilgan Anqara yaqinidagi Amuriya shahrini fath qilgan ukasi Muhammad Mo‘tasim Billohni valiahd qilib tayinlagan edi. Uning davrida ham Mamun davridagidek tarjimonlik ishlari, ilmiy uyg‘onish davom etdi. Mamunning davrida Azarbayjonda mustaqil davlatga asos solgan Bobek Xaramiy qo‘zg‘olonini bostirgani uning eng ko‘zga ko‘ringan ishlaridan hisoblanadi. Bobek Xaramiy islom va majusiylik orasini aralashtirib aralashma dinga asos solgan va Abbosiylar davlatiga yigirma yil qarshi chiqqan muddatida tub iqtisodiy va ijtimoiy islohotlarni amalga oshirgan. Va nihoyat Turk qo‘mondoni Afshin Bobekni tor mor etadi. Abbosiylar Davlatga qarshi qo‘zg‘algan qo‘zg‘olonlardan yana biri Iroq janubida ko‘tarilgan Zut qo‘zg‘oloni edi. Mo‘tasim ularni Anado‘l o‘lkalariga surgun qilib yuboradi. Mo‘tasimning onasi turklardan bo‘lgani uchun atrofini turk soqchilari bilan himoya qildi. Akasi Mamun ham atrofini Forslar bilan himoyalagan edi. Turk soqchilari dastlab Mo‘tasimning xalifalik davrida to‘rt ming kishi edi. Keyinchalik vaqt o‘tishi va yillar o‘tishi bilan ularning adadi ko‘payib ketdi. Natijada Bag‘dod notinch bo‘lib qoladi va davlat poytaxtini Somiro shahriga ko‘chirishga majbur bo‘ladi. 227/842 yil uning vafotidan so‘ng o‘g‘li Vosiq billah taxtga o‘tiradi. U otasining siyosatini davom ettirdi. Turklarga davlatdagi nufuzli vazivalarni berar va qo‘shinning asosini tashkil qiladigan qism qilib qo‘yadi. 232/847 yil Vosiqning vafotidan so‘ng akasi Abu Fazl Ja’far Mutavakkil alAlloh xalifalik bay’at qilinadi. Ko‘p tarixchilar uning xalifalik davrini Abbosiylar davlati inqirozga yuz tutish davri deb belgilashadi. Abbosiylar davri musulmonlar erishgan yutuqlarning yuqori nuqtalaridan biri bo‘ldi. Abbosiylarning ilm-fan va madaniyat bobidagi yutuqlariga Mahdiy va Horun Rashid hukmronligi davrida urug‘ sochilgan bo‘lib, undan unib chiqqan hamma narsa Horunning o‘g‘li  Mamun davrida barq urib gullab yashnadi. "</string>
    <string name="m_7_2">"Abbosiylar davrida madaniy hayot yanada rivojlandi. Keng, yaxshi jihozlangan yerlarda ko‘pgina olim va adiblar bilan ajabtovur majlislar qurilar, undagi bahs va munozaralar turlicha bo‘lardi. Bundan tashqari o‘yin-kulgu majlislari ham bo‘lardi. Unda adabiy muhit hukmron bo‘lib, she’r va shoirlar to‘g‘risida so‘z borar va qo‘shiqchilar kuylagan qo‘shiqlarning so‘zlari izohlanardi. Abbosiy xalifalarining ichida ilmiy majlisi dabdaba va ajoyibotda to‘la bo‘lgani bilan mashhur bo‘lgan xalifalar Rashid va Mamun edi. Rashid o‘z majlisiga har bir fan va ilmning taniqli olimlarini yig‘ar edi. Bu o‘rinda majlislarining oldi bo‘lmish shoirlar: Abu Nuvos, Abul Atohiyya, Da’bal, Muslim ibn Valid, Abbos ibn Ahnaf, faqihlardan: Abu Yusuf, Shofe’iy, Muhammad ibn Hasan, tilshunoslardan: Abu Ubayda, Asma’iy, Kisoiy, muarrixlardan Voqidiy, qo‘shiqchilardan Ibrohim Musimiy va o‘g‘li Ishoqlarni eslash kifoya qiladi. Mamunning majlislari esa islomiy hazora tarixidagi eng ajib ilmiy majlislardan bo‘lgan. Zotan, uning o‘zi katta olimlardan bo‘lgan. Uning saroyi ilm ahli, shoir, adib, tabib va faylasuflar ommasi bilan to‘lib-toshgan edi. Mamun ularni mamlakatining turli tomonlaridan chaqirgan bo‘lib, kelib chiqishlari va millatlaridan qat’iy nazar ularga katta ehtirom ko‘rsatardi. Munoqashalarni ko‘pincha uning o‘zi boshlab, ulamolarni bahsga chorlar edi. Agar majlisida faylasuf va ulamolar bo‘lsa, muqaddas kitoblardan oyatlarni dalil qilishni hammaga taqiqlar edi. Ularga shunday derdi: “Qur’ondan ham, Injildan ham shohid keltirmang, meni sermulozamat, sertakalluf bo‘ladi, deb o‘ylaysiz. Allohga qasamki, ish siz uchun yo siz to‘g‘ringizda ham emas, balki mening arab ekanligim haqiqat va to‘g‘rini e’tirof etishdan to‘sib qo‘yishini yomon ko‘raman, xolos”. Ilmiy majlislar to‘g‘risida gapirganda, kitob do‘konlarining ham bu boradagi ahamiyatini unutmaslik kerak. Chunki ulardaham ilm haqida, har kim o‘zi mutaxassis bo‘lgan sohasida ulamolarning go‘zal suhbatli majlislari bo‘lardi. Kitob sotuvchilarning ko‘pchiligi odatda ziyoli adiblar edi. Ular o‘z kasblaridan ilmiy ehtiyojlarini qondirishda foydalanishardi. Masalan, “fihrist”ning muallifi Ibn Nadim, “Mo‘’jamul-udabo” va “Mo‘’jamul-buldon”ning muallifi Yoqutlar kitob sotuvchi bo‘lishgan. “ag‘oniy”ning muallifi Abul Faraj Isfahoniy va mashhur tilshunos adib Abu Nasr Zajjoj ko‘pincha kitobdorlarning do‘konida uchrashishardi va u yerda to‘plangan shoirlar bilan she’r va adabiyot haqida suhbatlashishardi. Bunday majlislar har bir shahar va qishloqda keng urf bo‘lgandi. Gapning qisqasi, hazorasi gullab-yashnagan davrlarda Islom olami ilm nuri bilan to‘lib-toshgandiki, bu nur butun uylarni, masjidlarni, madrasalarni, yig‘in-majlislarni va do‘konlarni qamrab olgandi. Bu to‘g‘rida ulug‘ olim Gustav Lubon haq gapni aytgandi: “Arablarning (musulmonlarni nazarda tutmoqda) ilmga muhabbati juda kuchli edi. Ular juda oz muddatda futuhotlarini tugatganlaridan keyin hazorada yuqori darajaga erishgandilar. Hatto ular unda adabiyot va ilm-fan kamolga yetgan va cho‘qqiga chiqqan hazorani bunyod eta oldilar”. Agar to‘rtinchi hijriy yoki o‘ninchi milodiy asrdagi Islom olami va g‘arb olami shaharlariga tezkor nazar tashlab chiqilsa, bu ikki olam o‘rtasidagi katta farqni ko‘rib hayratga tushadi kishi. Hayot, quvvat va hazora bilan to‘lib-toshgan Islom olami bilan hayot, ilm va hazoraning izi yo‘q G‘arb olamida ko‘rilganlar dahshatga soladi. Hokim Biamrilloh tomonidan 395/1004 yilda Qohirada “Dorul-hikma” kutubxonasi ochilgan. Unga chiroyli jihozlar qo‘yilib, yaxshilab ziynatlangan. Xizmatchilar, munovillar va farroshlar uning ichida yashashgan. Bunda oldingi podshohlardan birortasi jamlamagan kitoblar yig‘ilgan. Undagi kitob javonlari qirqta bo‘lib, ularning har biriga qadim ilmlarga tegishli 18000 kitob qo‘yilgandi. Kutubxonaga kirish uchun hammaga ruxsat berilgan bo‘lib, ba’zilar kitob o‘qishga kirsa, ba’zilar nusxa ko‘chirish uchun, ba’zilar esa ta’lim olish uchun tashrif buyurishardi. Unda kitobxonlarga kerakli bo‘lgan hamma narsa: siyoh, qalam, qog‘oz va siyohdonlar mavjud edi. Horun Rashid Bag‘dodda “Baytul-hikma” kutubxonasini barpo qilgan. Shon-shuhrat cho‘qqisiga Mamun davrida chiqqan. U o‘zida kitob jamlagan jomeaga o‘xshardi. Odamlar unda muzokara va mutolaa qilishar, kitoblardan nusxa ko‘chirishardi. Kutubxonada maxsus nussox va mutarjimlar bo‘lib, ular Horun Rashid va Mamun Anqara, Umuriyya va Qibrisni fath qilganlarida qo‘lga kiritgan kitoblarni tarjima qilib yozishardi. Ibn Nadiymning aytishicha, Mamun bilan Rum podshohi o‘rtasida o‘zaro aloqa bor edi. Mamun uni ayrim urushlarda mag‘lub etgan bo‘lib, o‘rtalarida tuzilgan sulhga ko‘ra, Rum podshohi o‘z xazinasidagi kitoblarni tarjima qilishga Mamun jo‘natgan olimlar uchun ruxsat berishi kerak edi. Rum podshohi ham ushbu shartni bajonidil bajarardi. Abbosiylar davlati gullab yashnagan davrda qo‘shni davlatlar va mintaqalar bilan aloqalar yaxshi yo‘lga qo‘yilgan edi. Xususan, Mansur va Horun Rashid hukumronligi davrida buni yaqqol ko‘rishimiz mumkin. As’ad Alining “Muntajab a’oniy” kitobida aytilishicha, Abbosiylar davlatida nasroniylik dinining bayramlaridan bo‘lgan “Milod kuni” va “Sha’onin yakshanbasi” kabi bayramlarini keng nishonlashga imkoniyatlar yaratib berilgan. Abbosiylar davlatida diniy hayot va turmushning qanday ekanini bizga Abu Zayd Toiy, Axtal Tag‘libiylarning she’rlari guvohlik beradi. Bu she’rlarni Ibn Fazl Umar (r.a)iy o‘zining “Masolikul absor” va “Masolikul mamolik” kitoblarida keltirib o‘tgan. Ibn Fazl Umar (r.a)iy bu kitobda o‘zi sayohat qilgan shaharlarda musulmonlar va nasroniylarning hayoti qanday ekanini tavsiflab bergan. Jumladan, musulmonlar yashaydigan Raho shahri va unga qo‘shni bo‘lgan hududlarda juda ko‘p monastirlar bo‘lgan ekan. "</string>
    <string name="m_8_1">"Abbosiylar davlatidan sharqda Tohiriylar, Safforiylar, Somoniylar, G‘aznaviylar, Buvayhiylar davlati mustaqil bo‘lib ajralib chiqdi.  Shimoliy Afrikada esa, Midroriya, Rustamiya, Adorisa, Ag‘oliba va Fotimiya davlati ajralib chiqdi. Misr va Shom mintaqasida Hamadoniya, Tuluniya va Ixshidiya davlati ajralib chiqdi. Abbosiylar davlatining Bag‘dod va uning atrofida bo‘lgan hududlarda Abbosiy xalifalardan ko‘ra Saljuqiylarning nufuzi oshib, Saljuqiylar davlatiga asos solindi. Vosiq vafotidan keyin Abbosiylar qudrati so‘na boshladi, lekin Mutavakkil xalifalik doirasida hali ham bir qancha guruhlarni saqlab kelayotgan edi. U olamdan o‘tgach esa, xalifalar soqchilar guruhi qo‘lida o‘yinchoqqa aylanib qolganligi sababli hokimiyatni turk soqchilari egalladilar. Xuddi shuning uchun ham olis viloyatlar nazoratdan chiqa boshladi. Ularning hokimlari yarim mustaqil bo‘lib, tez orada o‘z sulolalarini vujudga keltirdilar. Keyinchalik sulolalararo nizolar boshlanib ketdi, bundan xalifalik doirasida saljuqiylar, turklar yoki g‘aznaviylar kabi o‘zlarining yirik imperiyalarini tashkil etgan chetdagi kishilar ham foydalanmay qolmadilar. Misr ajralib ketdi, uning hokimlari esa mustaqil podshohlar bo‘lib qolishdi. G‘ayritabiiy, ko‘pincha zararli g‘oyalarni ko‘tarib yuruvchi kishilar, masalan, ismoiliylar, qarmatiylar maxfiy harakatlari bilan Islom negizlariga putur yetkazdilar. Ayni bir paytda jahon tarixidagi bu katta davr yuzlab yillar mobaynidagi kuch-g‘ayrat natijasida vujudga keltirilgan hamma narsani yo‘q qilgan mo‘g‘illarning dahshatli bosqinchiligi bilan yakunlandi. Mutavakkil o‘ldirilganidan keyin turk soqchilarining zobitlari avvaliga birin-ketin Mutavakkilning o‘g‘illarini taxtga o‘tqazdilar, lekin ularning hech biri uzoq saqlanib qololmadi. Shunda ular shahzodalarning boshqa qarindoshlarini podshohlikka ko‘tarmoqchi bo‘lib ko‘rdilar, lekin ularning ham hech qaysisi ma’qul bo‘lmagach, nihoyat 870 yilda Mutavakkilning kenja o‘g‘li Mutamid unvonini oldi. Ma’lum vaqtgacha Samara xalifalar qarorgohi bo‘lib xizmat qilib kelgandi, Mutamid esa eski maskanda mahkam o‘rnashib olgan turk harbiy sarkardalaridan qutulish uchun poytaxtni Bag‘dodga ko‘chirishga qaror qildi. Ancha vaqtgacha bunga muvaffaq bo‘la bildi, biroq boshqa ofatlardan ham shu tariqa yengilgina xalos bo‘lish qiyin edi. Misr hokimi Ahmad ibn Tulun  mustaqilligini ma’lum qildi. Bunga xalifa mone’ bo‘lolmadi, chunki ibn Tulun g‘oyat kuchli shaxs edi. Ko‘p o‘tmay, iste’dodli kishi Ali ibn Muhammad boshchiligida Iroqdagi daryolarning quyilish qismi atrofida yashovchi qoratanli qullar qo‘zg‘olon ko‘tardilar. O‘zlarini zanjilar deb atagan bu odamlar   bizning davrimizda kommunizm nomi berilgan g‘oyalarni ilgari surgan edilar. Ular insonlarning to‘liq baravarligiga, mulkning umumiylashtirilishiga e’tiqod qo‘yib, dinni qat’iy ravishda nazar-pisand qilmasdilar. Ular nihoyatda mustahkam intizom tufayli tez orada salobatli qo‘shin tuzib, xalifalikka qarshi hujumni boshlab yubordilar. 871 yili Basrani bosib olib, talon-taroj qildilar. So‘ngra shimol tomon yurishda ancha yerlarni qo‘lga kiritdilar. Buni ko‘rib Mutamid ukasi Muvaffaq boshchiligida ularga qarshi katta qo‘shin tashladi. U zanjilarni yenggach, bid’atchilarni ham bostirdi. Shu paytda Forslar yurtining markaziy qismida ig‘vogarlik avj olib ketdi: ilgari temirchilik qilgan, bosqinchilik bilan shug‘ullangan Ya’qub ibn Lays endi ba’zi kuchlarga bosh bo‘lib chiqqan edi. Bunday qulay imkoniyatdan foydalanishga qaror bergan vizantiyaliklar Sisiliya orqali Shomga kirib borishdi. Garchi Misr va Shom tuluniy hokimlarining qo‘shinlari ularni dadil qarshi olib, chekinishga majbur qilgan bo‘lsalar-da, Abbosiy xalifa vizantiyaliklarning kuchlarini to‘xtatishga ojizlik qildi. "</string>
    <string name="m_8_2">"Abbosiylar davlatiga mo‘g‘illar tarafidan barham berildi. Ular Chingizxon rahnamoligida birlashgan bo‘lib, islom tarqalgan o‘lkalar va Yevropa sari kengayib borar edi. Mo‘g‘illarning davlati ikki yil ichida (h.616 617/m.1219 1220 yillarda) Buxoro, Samarqand, Ray, Tabriz, Karj diyoridagi Taflis shaharlarini egalladi. Shundan so‘ng Qipchoqlar va ruslarning yerlari, Xurosonda Balx shahrini egalladi. Chingizxon (h.624/m.1226 yil) vafot etgan vaqtida mo‘g‘illarning davlati sharqda Xitoy hududidan boshlanib, g‘arbda Eron, Iroq va rus shaharlariga, janubda hind diyorlariga qadar kengaya olgan edi. O‘sha vaqtda Abbosiylar davlati zaiflik yo‘lida bardavom edi. Mo‘g‘illar xorazmshohlarning barcha amirlarini taslim qilgandan so‘ng botiniylarning yuzga yaqin qal’asini egalladi. Mo‘g‘illar shu zaylda 1258 yil Iroq chegaralariga yetib keldi. Ularning maqsadi Bag‘dodni egallash edi. Abbosiylarning qo‘shini mo‘g‘illarga bas kela olmadi. Xulagu nizoriylarni bir yoqli qilgach Abbosiy hukumdor Musta’simdan bo‘ysunishni talab qildi. Musta’sim bu talabni rad etdi. 1257 yili Xulagu Bag‘dodga yurish boshladi. Abbosiylarning Fathiddin ibn Kerra boshliq qo‘shini Dajla daryosi sohilida Bayju no‘yon qo‘shinidan yengildi. 1257 yil dekabrda mo‘g‘il qo‘shini hamma tomondan Bag‘dodga yopirildi va juda katta tezlikda shaharni qo‘lga kiritdi. Musta’sim yollanma qo‘shinining maosh to‘lanishi haqidagi shikoyatini qabul qilmay ularni tarqatib yuborgandi. 1258 yil boshida Xulagu, Bayju va Qit bug‘o Bag‘dodni qurshovga olishni yakunlashdi. Dastlab, qamal qurollari ishga solindi, so‘ng yoppasiga hujumga o‘tildi. 1258 yil 10 fevralda Musta’sim taslim bo‘ldi. Bir necha kundan so‘ng Xulagu Bag‘dodga keldi va Musta’simdan Abbosiylar xazinasini topshirishni talab qildi. U sandiqlarda saqlanayotgan xazina kalitlarini Xulaguga topshirdi. Bir necha yuz yillar davomida to‘plangan xazina ko‘z ochib yumguncha mo‘g‘illar qo‘liga o‘tdi. 20 fevral kuni Xulagu buyrug‘i bo‘yicha o‘limga hukum qilingan Musta’sim otlar tuyog‘i ostida jon berdi. Tarixchilar xalifaning o‘limi to‘g‘risida turli qarashlarni aytib o‘tgan. Jumladan, ba’zilar suvda cho‘kib o‘lgan desa, boshqalar o‘lguncha kaltaklangan degan. Shuningdek, Abbosiylar sulolasining barcha erkaklari qatl etilib, ayollari cho‘riga aylantirildi. 20 kun davom etgan qirg‘inda Bag‘dod aholisi qatliom qilindi. Mo‘g‘illar ittifoqchi sifatida ko‘rgan xristianlar va yahudiylar qatliomdan qutilib qoldi. O‘sha vaqtda no‘yon Uruktu Irbil shahrini olishga jo‘natildi. Shahar boshlig‘i Tojiddin ibn Salayya mo‘g‘illarga bo‘ysindi, lekin qal’ani himoya qilayotgan kurdlar taslim bo‘lishdan bosh tortdi. Uzoq davom etgan qamal muvaffaqiyat keltirmadi. Faqat jazirama yoz kurdlarning Irbildan chiqib ketishiga sabab bo‘ldi. Shaharni mo‘g‘illar ittifoqchisi Mosul otabegi Badriddin Lu’lu’ egalladi. "</string>
    <string name="m9_1">Ali ibn Abu Tolib</string>
    <string name="m9_2">Muoviya ibn Abu Sufyon</string>
    <string name="m9_3">Rofiziylar</string>
    <string name="m9_4">Abu Muslim</string>
    <string name="m9_5">Imomat</string>

    <string name="m9_7">Zaydiylik</string>
    <string name="m9_8">Ja’fariylik</string>
    <string name="m9_9">Imomiylik</string>
    <string name="m9_1_1">“xulafoi roshidin” yoki “choriyorlar” deb ataluvchi dastlabki to‘rt xalifaning to‘rtinchisi. Ali Muhammad payg‘ambarning amakivachchasi va kuyovlari (Fotimaning eri). Otasi – Abu Tolib ibn Abdulmuttalib, onasi – Fotima bintu Asad ibn Hoshim. Ali 9 yoshidan Muhammad payg‘ambarning tarbiyasida bo‘lgan. Laqabi – Haydar.</string>
    <string name="m_9_2" >Umayya urug‘idan bo‘lmish Shom voliysi Muoviya ibn Abu Sufyon (605-680) Ali ibn Abu Tolibning xalifaligini tan olmay, o‘zini Damashqda xalifa deb e’lon qilgan. Buning oqibatida islom-arab jamiyati siyosiy va iqtisodiy jihatdan umaviylar (Muoviya tarafdorlari) va alaviylar (Ali tarafdorlari)ga bo‘lindi.</string>
    <string name="m_9_3">Muhammad payg‘ambar vafotidan so‘ng xalifalik qilgan Abu Bakr va Umar hokimiyatini tan olmagan, payg‘ambar o‘zidan keyin Alini voris qilib qoldirgan, deb da’vo qiluvchilarga nisbatan ravofiz (rofiziylar – arab tilida “inkor etuvchilar”, “tan olmovchilar” ma’nolarini bildiradi) atamasi qo‘llanilgan.</string>
    <string name="m_9_4">Abbosiylarning Xurosondagi targ‘ibotchisi Abu Muslim (taxm. 727-755) Umaviylar siyosatidan norozi bo‘lgan barcha tabaqadagi odamlar bilan bir qatorda shialarning kaysoniylik kabi bir qancha oqim va guruhlari vakillarini o‘z atrofiga jamlab, 747 yilda boshlangan Umaviylarga qarshi qo‘zg‘alon ko‘targan. Natijada, 749 yilda xalifalik tepasiga Abbosiylar (749-1258) sulolasi kelishiga sabab bo‘lagan</string>
    <string name="m_9_5">imomat atamasi arab tilidagi “a‘mma” fe’lidan kelib chiqqan bo‘lib, “oldinda turmoq”, “biror-bir narsani boshqarmoq” degan ma’noni anglatadi. Islom dini vujudga kelganidan so‘ng imom so‘zi “namozda oldinda turuvchi”, “diniy rahnamoga” nisbatan qo‘llanila  boshlagan. Islomning ilk davrlarida imom vazifasini payg‘ambarimiz Muhammad (s.a.v.)ning o‘zlari bajarganlar va ularning vafotlaridan so‘ng xalifalar imomlik qilishgan. Imom nafaqat namoz vaqtida rahnamolik qilgan, balki u shu bilan birga davlat  boshlig‘i  ham  bo‘lib,  u  yagona  qonun chiqaruvchi va oliy diniy arbob ham hisoblangan.</string>
   <string name="m_9_6">Muhammad payg‘ambar (570-632) vafotlaridan so‘ng ularning safdoshlaridan bir qismi (al-Mikdod bin Asvad, Salmon al-Forsiy (vaf. 657), Ammor bin Yosir (vaf. 657), Abu Zarr Djundub bin Djunada al-G‘afforiy) Abu Bakr qasamyodlarini noqonuniy deb, “Payg‘ambar oilasi”da  oliy hukumatni saqlab qolish uchun Ali ibn Abu Tolibni o‘rinbosarlikka ko‘tarib chiqishdi. Yillar o‘tib, VII asrning ikkinchi yarmida hokimiyat uchun kurash borayotganda Payg‘ambarning yaqin qarindoshi va diniy o‘rinbosari sifatida Aliga oliy hokimiyatni topshirilishi tarafdorlarining diniy-siyosiy guruhi/partiyasi (shia – arab. guruh, partiya, tarafdor) paydo bo‘ldi, va uning nomi shu davrdan “shialik” degan atamada mashhur.</string>
   <string name="m_9_7">8-asr o‘rtalarida vujudga kelgan bo‘lib, shialarning beshinchi imomi Muhammad al-Boqir ibn Alining ukasi Zayd ibn Ali nomi bilan atalgan. Bu oqimning kelib chiqishi tarixi shundan iboratki, 8-asr 30-yillariga kelib shialar Umaviylar hokimiyatiga qarshi kurashishda Imom Muhammad al-Boqirning sustligidan norozi bo‘lishadi va Zayd ular orasidan o‘z tarafdorlarini to‘plab, Umaviylar hokimiyatiga qarshi 739-yil Kufada isyon ko‘targan. 740-yili u xalifa Hishom (724-743) qo‘shinlari bilan bo‘lgan jangda halok bo‘lgan</string>
   <string name="m_9_8">shialarning oltinchi imomi Ja’far ibn Muhammad as-Sodiq nomi bilan bog‘liqdir. U Madinada 699-yil Imom Muhammad al-Boqirning xonadonida tug‘ilgan bo‘lib, ota tarafidan nasabi Ali ibn Abi Tolibga borsa, ona tarafidan nasabi Abu Bakr as-Siddiqqa taqaladi.</string>
    <string name="m_9_9">(arabcha nomi isno‘ashariyya bo‘lib, o‘n ikkiliklar degan ma’noni anglatadi) shialikning asosiy oqimlaridan biri bo‘lib, Ali ibn Abu Tolib va uning avlodiga mansub bo‘lgan o‘n bir imomni tan oluvchi shialik oqimidir</string>
    <string name="m9_6">Shia</string>
    <string name="code_name">Code Name</string>
    <string name="version">Version</string>
</resources>